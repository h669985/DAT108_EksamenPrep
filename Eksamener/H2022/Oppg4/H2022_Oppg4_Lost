Korrekt håndtering og lagring av brukeres passord er helt nødvendig av sikkerhets- og
personvernhensyn.

Beskriv i tekniske termer hvordan brukeres valgte passord bør prosesseres og lagres (i database) ved
f.eks. oppretting av ny brukerkonto på en tjeneste. Fortell også hvordan de ulike skrittene i prosessen
er med på å beskytte brukerens passord mot cracking

Løsningsforslag:

    Prosess:
     - Salte (bruk individuelt salt av en viss størrelse som legges til passord), deretter
     - Hashe (bruk sikker og treg hash-algoritme til å hashe passord+salt)
     - Salt og hash lagres i databasen.

    Beskyttelse mot cracking:
     - Hashing generelt er en enveis funksjon, og lagring av hash betyr at
       passordet ikke kan "dekrypteres" eller utledes. En cracker MÅ prøve
       seg frem. En treg hash-algoritme vil gjøre crackingen mer
       tidkrevende.
     - Salting hjelper mot muligheten til å forhåndsberegne milliarder av hasher
       som matcher mulige passord opp til en viss lengde. Passord pluss
       salt vil komme i så mange kombinasjoner at det er praktisk umulig å
       beregne hash for dem. I tillegg vil individuelle salt gjøre at like
       passord får ulik hash.